---
layout: page
title: 'Keturi atidumo įsteigimai (Satipaṭṭhānasuttaṃ, MN I.i.10)'
tags:
  - S
index: S
parts:
  - 1
  - 2
comments: false
category: vidutinio
sortIndex: 110
image:
  feature: abstract-2.jpg
published: true
---

Taip aš girdėjau: vieną kartą Palaimintasis buvo apsistojęs Kurų šalyje Kurų kaime pavadinimu Kamasadhama. Tada gi Palaimintasis kreipėsi į vienuolius:  
－Vienuoliai!   
－Gerbiamasis,- atsakė tie vienuoliai Palaimintajam.   
Palaimintasis pasakė štai ką:  

### Teiginys

*Uddeso*

－Vienuoliai, šis yra tiesioginis kelias į būtybių apsivalymą, liūdesio ir raudojimo įveikimą, skausmo ir nusiminimo išnykimą, žinojimo pasiekimą, Nirvanos patyrimą. Tai yra keturi atidumo įsteigimai.

Kurie keturi? Štai, vienuoliai, vienuolis gyvena kontenpliuodamas kūną kūne[^1], būdamas uolus, su aiškiu supratimu, atidus, be godulio ir nepasitenkinimo pasauliu; gyvena kontenpliuodamas jausmus jausmuose, būdamas uolus, su aiškiu supratimu, atidus, be godulio ir nepasitenkinimo pasauliu; gyvena kontenpliuodamas protą prote, būdamas uolus, su aiškiu supratimu, atidus, be godulio ir nepasitenkinimo pasauliu; gyvena kontenpliuodamas reiškinius reiškiniuose, būdamas uolus, su aiškiu supratimu, atidus, be godulio ir nepasitenkinimo pasauliu.  

###Kūno kontenpliacija, atidumo kvėpavimui skyrius###

*Kāyānupassanā ānāpānapabbaṃ*

Ir kaipgi, vienuoliai, vienuolis gyvena kontenpliuodamas kūną kūne? Štai vienuolis, nuėjęs į mišką, po medžiu, ar į tuščią patalpą, atsisėda sukryžiavęs kojas, laikydamas kūną tiesiai, įsteigęs atidumą priešais save. Jis atidžiai įkvepia, atidžiai iškvepia; ilgai įkvėpdamas jis žino „įkvepiu ilgai“, ilgai iškvėpdamas žino „iškvepiu ilgai“; trumpai įkvėpdamas žino „įkvepiu trumpai“, trumpai iškvėpdamas žino „iškvepiu trumpai“; jis mokosi: „įkvėpsiu patirdamas visą kūną“,- mokosi: „iškvėpsiu patirdamas visą kūną“;- mokosi: „įkvėpsiu nuramindamas kūno darinius“,- mokosi: „iškvėpsiu nuramindamas kūno darinius“.

Panašiai, vienuoliai, kaip įgūdęs sukėjas arba sukėjo padėjėjas traukdamas ilgai žino „traukiu ilgai“, traukdamas trumpai žino „traukiu trumpai“, taip, vienuoliai, ir vienuolis ilgai įkvėpdamas žino „įkvepiu ilgai“, ilgai iškvėpdamas žino „iškvepiu ilgai“; trumpai įkvėpdamas žino “įkvepiu trumpai“, trumpai iškvėpdamas žino „iškvepiu trumpai“; jis mokosi: „įkvėpsiu patirdamas visą kūną“,- mokosi: „iškvėpsiu patirdamas visą kūną";- mokosi: „įkvėpsiu nuramindamas kūno darinius",- mokosi: „iškvėpsiu nuramindamas kūno darinius“. 

Taip, jis gyvena kontenpluodamas kūną kūne viduje, arba gyvena kontenpluodamas kūną kūne išorėje, arba gyvena kontenpluodamas kūną kūne viduje ir išorėje. Jis gyvena kontenpluodamas atsiradimo prigimtį kūne, arba gyvena kontenpluodamas irimo prigimtį kūne, arba gyvena kontenpluodamas atsiradimo ir irimo prigimtį kūne, arba jame yra įsteigtas atidumas „yra kūnas“, toks, kad to pakanka žinojimui ir besitęsiančiam atidumui. Jis gyvena nepriklausomas ir pasaulyje prie nieko neprisiriša. Taip irgi, vienuoliai, vienuolis gyvena kontenpliuodamas kūną kūne.

### Kūno kontenpliacija, pozų skyrius

*Kāyānupassanā iriyāpathapabbaṃ*

Ir vėlgi, vienuoliai, vienuolis eidamas žino „aš einu“, stovėdamas žino „aš stoviu“, sėdėdamas žino „aš sėdžiu“ arba gulėdamas žino „aš guliu“. Ir kokioje pozoje jo kūnas bebūtų, jis tai žino. 

Taip, jis gyvena kontenpluodamas kūną kūne viduje, arba gyvena kontenpluodamas kūną kūne išorėje, arba gyvena kontenpluodamas kūną kūne viduje ir išorėje. Jis gyvena kontenpluodamas atsiradimo prigimtį kūne, arba gyvena kontenpluodamas irimo prigimtį kūne, arba gyvena kontenpluodamas atsiradimo ir irimo prigimtį kūne, arba jame yra įsteigtas atidumas „yra kūnas“, toks, kad to pakanka žinojimui ir besitęsiančiam atidumui. Jis gyvena nepriklausomas ir pasaulyje prie nieko neprisiriša. Taip irgi, vienuoliai, vienuolis gyvena kontenpliuodamas kūną kūne.

### Kūno kontenpliacija, aiškaus supratimo skyrius

*Kāyānupassanā sampajānapabbaṃ*

Ir vėlgi, vienuoliai, vienuolis, kai eina į priekį ir kai eina atgal, daro tai aiškiai suprasdamas, kai žiūri į priekį ir kai žiūri į šalis, daro tai aiškiai suprasdamas, kai sulenkia ir kai ištęsia [galūnes], daro tai aiškiai suprasdamas, kai dėvi apdarus ir kai neša dubenį aukoms, daro tai aiškiai suprasdamas, kai valgo, geria, kramto ir kai ragauja, daro tai aiškiai suprasdamas, kai tuštinasi ir kai šlapinasi, daro tai aiškiai suprasdamas, kai eina, stovi, sėdi, guli, pabunda, kalba ir kai tyli, daro tai aiškiai suprasdamas. 

Taip, jis gyvena kontenpluodamas kūną... Taip irgi, vienuoliai, vienuolis gyvena kontenpliuodamas kūną kūne.

### Kūno kontenpliacija, šlykštėjimosi skyrius

*Kāyānupassanā paṭikūlamanasikārapabbaṃ*

Ir vėlgi, vienuoliai, vienuolis šitą patį, padengtą oda, kūną, pilną visokiausių nešvarumų, mintyse apžiūri nuo kojų padų į viršų ir žemyn nuo galvos plaukų: „Šiame kūne yra galvos plaukai, kūno plaukelai, nagai, dantys, oda, mėsa, sausgyslės, kaulai, čiulpai, inkstai, širdis, kepenys, pleura, blužnis, plaučiai, žarnos, virškinamasis traktas, skrandžio turinys, išmatos, [išmatos, smegenys,] tulžis, gleivės, pūliai, kraujas, prakaitas, lašiniai, ašaros, riebalai, seilės, snargliai, sąnarinis tepalas, šlapimas.“

Panašiai, vienuoliai, kaip kad būtų maišas, turintis dvi angas pilnas visokiausių grūdų, tokių kaip: basmati ryžiai, nevalyti ryžiai, pupos, pupuolės, sezamo sėklos, valyti ryžiai; jį atidaręs apžiūrėtų turintis akis žmogus: „Tai basmati ryžiai, tai nevalyti ryžiai, tai pupos, tai pupuolės, tai sezamo sėklos, tai valyti ryžiai“; lygiai gi, vienuoliai, taip vienuolis šitą patį, padengtą oda, kūną, pilną visokiausių nešvarumų, mintyse apžiūri nuo kojų padų į viršų ir žemyn nuo galvos plaukų: „Šiame kūne yra galvos plaukai, kūno plaukelai... šlapimas.“

Taip, jis gyvena kontenpluodamas kūną... Taip irgi, vienuoliai, vienuolis gyvena kontenpliuodamas kūną kūne.

### Kūno kontenpliacija, dėmesio į elementus skyrius

*Kāyānupassanā dhātumanasikārapabbaṃ*

Ir vėlgi, vienuoliai, vienuolis, kad ir kaip šis būtų išsidėstęs, kokioje pozoje bebūtų, šitame pačiame kūne mintyse peržiūri elementus: „Šiame kūne yra žemės elementas, vandens elementas, ugnies elementas, vėjo elementas.“

Panašiai, vienuoliai, kaip įgūdęs skerdikas ar skerdiko padėjėjas išdorojęs karvę ir padalinęs ją į dalis sėdėtų sankryžoje; lygiai gi, vienuoliai, taip, vienuolis, kad ir kaip šis būtų išsidėstęs, kokioje pozoje bebūtų, šitame pačiame kūne mintyse peržiūri elementus: „Šiame kūne yra žemės elementas, vandens elementas, ugnies elementas, vėjo elementas.“

Taip, jis gyvena kontenpluodamas kūną... Taip irgi, vienuoliai, vienuolis gyvena kontenpliuodamas kūną kūne.

### Kūno kontenpliacija, devynios kapinių kontenpliacijos

*Kāyānupassanā navasivathikapabbaṃ*

Ir vėlgi, vienuoliai, vienuolis lyg matytų kapinėse išmestą kūną: vienos dienos senumo, dviejų dienų senumo ar trijų dienų senumo, ištinusį, pamėlynavusį, supūliavusį. Jis sulygina šitą patį kūną [su juo]: „Šitas gi kūnas taip pat yra tokios prigimties, tokia [jo] ateitis, [jis] to neišvengs.“

Taip, jis gyvena kontenpluodamas kūną... Taip irgi, vienuoliai, vienuolis gyvena kontenpliuodamas kūną kūne.

Ir vėlgi, vienuoliai, vienuolis lyg matytų kapinėse išmestą kūną: ėdamą varnų ar ėdamą vanagų, ėdamą maitvanagių ar ėdamą garnių, ėdamą šunų ar ėdamą tigrų, ėdamą laukinių žvėrių ar ėdamą šakalų, ėdamą daugybės vabzdžių. Jis sulygina šitą patį kūną [su juo]: „Šitas gi kūnas taip pat yra tokios prigimties, tokia [jo] ateitis, [jis] to neišvengs.“

Taip, jis gyvena kontenpluodamas kūną... Taip irgi, vienuoliai, vienuolis gyvena kontenpliuodamas kūną kūne.

Ir vėlgi, vienuoliai, vienuolis lyg matytų kapinėse išmesto kūno griaučius su kraujais ir mėsom, sujungtus sausgyslėmis... griaučius išteptus kraujais, be mėsų, sujungtus sausgyslėmis... griaučius be kraujo ir mėsų, sujungtus sausgyslėmis... griaučius be jungiančių sausgyslių, išmėtytus į visas puses: vienur rankų kaulai, kitur padikaulai, vienur kulkšnies kaulai, kitur blauzdikauliai, vienur šlaunikaulis, kitur dubenkaulis, vienur šonkauliai, kitur stuburkaulis, vienur raktikaulis, kitur kaklo kaulai, vienur žandikaulis, kitur dantys, dar kitur kaukolė. Jis sulygina šitą patį kūną [su jais]: „Šitas gi kūnas taip pat yra tokios prigimties, tokia [jo] ateitis, [jis] to neišvengs.“

Taip, jis gyvena kontenpluodamas kūną... Taip irgi, vienuoliai, vienuolis gyvena kontenpliuodamas kūną kūne.

Ir vėlgi, vienuoliai, vienuolis lyg matytų kapinėse išmesto kūno baltus kaulus, įgavusius kriauklės spalvą... pasenusių kaulų krūvą... supuvusius kaulus, pavirtusius dulkėmis. Jis sulygina šitą patį kūną [su jais]: „Šitas gi kūnas taip pat yra tokios prigimties, tokia [jo] ateitis, [jis] to neišvengs.“ 

Taip, jis gyvena kontenpluodamas kūną kūne viduje, arba gyvena kontenpluodamas kūną kūne išorėje, arba gyvena kontenpluodamas kūną kūne viduje ir išorėje. Jis gyvena kontenpluodamas atsiradimo prigimtį kūne, arba gyvena kontenpluodamas irimo prigimtį kūne, arba gyvena kontenpluodamas atsiradimo ir irimo prigimtį kūne, arba jame yra įsteigtas atidumas „yra kūnas“, toks, kad to pakanka žinojimui ir besitęsiančiam atidumui. Jis gyvena nepriklausomas ir pasaulyje prie nieko neprisiriša. Taip irgi, vienuoliai, vienuolis gyvena kontenpliuodamas kūną kūne.

### Jausmų kontenpliacija

*Vedanānupassana*

Ir kaipgi, vienuoliai, vienuolis gyvena kontenpliuodamas jausmus jausmuose? Štai vienuolis, jausdamas malonų jausmą, žino „jaučiu malonų jausmą“; jausdamas nemalonų jausmą, žino „jaučiu nemalonų jausmą“; jausdamas nei nemalonų, nei malonų jausmą, žino „jaučiu nei nemalonų, nei malonų jausmą“; jausdamas žemišką malonų jausmą, žino „jaučiu žemišką malonų jausmą; jausdamas dvasinį malonų jausmą, žino „jaučiu dvasinį malonų jausmą“; jausdamas žemišką nemalonų jausmą, žino „jaučiu žemišką nemalonų jausmą“; jausdamas dvasinį nemalonų jausmą, žino „jaučiu dvasinį nemalonų jausmą“; jausdamas žemišką nei nemalonų, nei malonų jausmą, žino „jaučiu žemišką nei nemalonų, nei malonų jausmą“; jausdamas dvasinį nei nemalonų, nei malonų jausmą, žino „jaučiu dvasinį nei nemalonų, nei malonų jausmą.“ 

Taip, jis gyvena kontenpluodamas jausmus jausmuose viduje, arba gyvena kontenpluodamas jausmus jausmuose išorėje, arba gyvena kontenpluodamas jausmus jausmuose ir viduje, ir išorėje. Jis gyvena kontenpluodamas atsiradimo prigimtį jausmuose, arba gyvena kontenpluodamas irimo prigimtį jausmuose, arba gyvena kontenpluodamas atsiradimo ir irimo prigimtį jausmuose. Arba jame yra įsteigtas atidumas „yra jausmas“, toks, kad to pakanka žinojimui ir besitęsiančiam atidumui. Jis gyvena nepriklausomas ir pasaulyje prie nieko neprisiriša. Taip irgi, vienuoliai, vienuolis gyvena kontenpliuodamas jausmus jausmuose.

### Proto kontenpliacija

*Cittānupassanā*

Ir kaipgi, vienuoliai, vienuolis gyvena kontenpliuodamas protą prote? Štai vienuolis protą su geiduliu jis žino kaip „protas su geiduliu“, protą be geidulio jis žino kaip „protas be geidulio“, protą su bjaurėjimusi jis žino kaip “protas su bjaurėjimusi“, protą be bjaurėjimosi jis žino kaip „protas be bjaurėjimosi“, protą su klydimu jis žino kaip „protas su klydimu“, protą be klydimo jis žino kaip „protas be klydimo“, susitraukusi protą jis žino kaip „susitraukęs protas“, išsiblaškusį protą jis žino kaip „išsiblaškęs protas“, didumą pasiekusį protą jis žino kaip „didumą pasiekęs protas”, didumos nepasiekusį protą jis žino kaip „didumos nepasiekęs protas“, pralenkiamą protą jis žino kaip „pralenkiamas protas“, nepralenkiamą protą jis žino kaip „nepralenkiamas protas“, sutelktą protą jis žino kaip „sutelktas protas“, nesutelktą protą jis žino kaip „nesutelktas protas“, išsilaisvinusį protą jis žino kaip „išsilaisvinęs protas“, neišsilaisvinusį protą jis žino kaip “neišsilaisvinęs protas“. 

Taip, jis gyvena kontenpluodamas protą prote viduje, arba gyvena kontenpluodamas protą prote išorėje, arba gyvena kontenpluodamas protą prote viduje ir išorėje. Jis gyvena kontenpluodamas atsiradimo prigimtį prote, arba gyvena kontenpluodamas irimo prigimtį prote, arba stebgyvena kontenpluodamas atsiradimo ir irimo prigimtį prote. Arba jame yra įsteigtas atidumas „yra protas“, toks, kad to pakanka žinojimui ir besitęsiančiam atidumui. Jis gyvena nepriklausomas ir pasaulyje prie nieko neprisiriša. Taip irgi, vienuoliai, vienuolis gyvena kontenpliuodamas protą prote.

### Reiškinių kontenpliacija, kliūčių skyrius

*Dhammānupassanā nīvaraṇapabbaṃ*

Ir kaipgi, vienuoliai, vienuolis gyvena kontenpliuodamas reiškinius reiškiniuose? Štai vienuolis gyvena kontenpliuodamas reiškinius reiškiniuose surištus su penkiomis kliūtimis. Ir kaipgi vienuolis gyvena kontenpliuodamas reiškinius reiškiniuose surištus su penkiomis kliūtimis?

Štai vienuolis viduje esant jusliniam troškimui, žino „mano viduje yra juslinis troškimas“, arba viduje nesant jusliniam troškimui žino „mano viduje nėra juslinio troškimo“, ir kaip atsiranda dar neatsiradęs juslinis troškimas, jis taip pat žino, ir kaip pašalinamas atsiradęs juslinis troškimas, jis taip pat žino, ir kaip nebeatsiranda pašalintas juslinis troškimas, jis taip pat žino.

Viduje esant piktavališkumui, jis žino „mano viduje yra piktavališkumas“, arba viduje nesant piktavališkumui, žino „mano viduje nėra piktavališkumo“, ir kaip atsiranda dar neatsiradęs piktavališkumas, jis taip pat žino, ir kaip pašalinamas atsiradęs piktavališkumas, jis taip pat žino, ir kaip nebeatsiranda pašalintas piktavališkumas, jis taip pat žino.

Viduje esant tinguliui ir apsnūdimui, jis žino „mano viduje yra tingulys ir apsnūdimas“, arba viduje nesant tinguliui ir apsnūdimui, žino „mano viduje nėra tingulio ir apsnūdimo“, ir kaip atsiranda dar neatsiradę tingulys ir apsnūdimas, jis taip pat žino, ir kaip pašalinami atsiradę tingulys ir apsnūdimas, jis taip pat žino, ir kaip nebeatsiranda pašalinti tingulys ir apsnūdimas, jis taip pat žino.

Viduje esant jaudinimuisi ir nerimavimui, jis žino „mano viduje yra jaudinimasis ir nerimavimas“, arba viduje nesant jaudinimuisi ir nerimavimui, žino „mano viduje nėra jaudinimosi ir nerimavimo“, ir kaip atsiranda neatsiradę jaudinimasis ir nerimavimas, jis taip pat žino, ir kaip pašalinami atsiradę jaudinimasis ir nerimavimas, jis taip pat žino, ir kaip nebeatsiranda pašalinti jaudinimasis ir nerimavimas, jis taip pat žino.

Viduje esant abejonei, jis žino „mano viduje yra abejonė“, arba viduje nesant abejonei, žino „mano viduje nėra abejonės“, ir kaip atsiranda dar neatsiradusi abejonė, jis taip pat žino, ir kaip pašalinama atsiradusi abejonė, jis taip pat žino, ir kaip nebeatsiranda pašalinta abejonė, jis taip pat žino.

Taip, jis gyvena kontenpliuodamas reiškinius reiškiniuose viduje, arba gyvena kontenpliuodamas reiškinius reiškiniuose išorėje, arba gyvena kontenpliuodamas reiškinius reiškiniuose viduje ir išorėje. Jis gyvena kontenpliuodamas atsiradimo prigimtį reiškiniuose, arba gyvena kontenpliuodamas irimo prigimtį reiškinių atžvilgiu, arba gyvena kontenpliuodamas atsiradimo ir irimo prigimtį reiškinių atžvilgiu. Arba jame yra įsteigtas atidumas „yra reiškiniai“, toks, kad to pakanka žinojimui ir besitęsiančiam atidumui. Jis gyvena nepriklausomas ir pasaulyje prie nieko neprisiriša. Taip irgi, vienuoliai, vienuolis gyvena kontenpliuodamas reiškinius reiškiniuose surištus su penkiomis kliūtimis.

### Reiškinių kontenpliacija, komponentų skyrius

*Dhammānupassanā khandhapabbaṃ*

Ir vėlgi, vienuoliai, vienuolis gyvena kontenpliuodamas reiškinius reiškiniuose surištus su penkiomis sankaupomis prie kurių galima prisirišti. Ir kaipgi vienuolis gyvena kontenpliuodamas reiškinius reiškiniuose surištus su penkiomis sankaupomis prie kurių galima prisirišti? Štai vienuolis [žino]: „Tai yra materija, tai materijos atsiradimas, tai materijos išnykimas; tai yra jausmas, tai jausmo atsiradimas, tai jausmo išnykimas; tai yra suvokimas, tai suvokimo atsiradimas, tai suvokimo išnykimas; tai yra proto dariniai, tai proto darinių atsiradimas, tai proto darinių išnykimas; tai yra sąmonė, tai sąmonės atsiradimas, tai sąmonės išnykimas.“ 

Taip, jis gyvena kontenpliuodamas reiškinius reiškiniuose viduje, arba gyvena kontenpliuodamas reiškinius reiškiniuose išorėje, arba gyvena kontenpliuodamas reiškinius reiškiniuose viduje ir išorėje. Jis gyvena kontenpliuodamas atsiradimo prigimtį reiškiniuose, arba gyvena kontenpliuodamas irimo prigimtį reiškinių atžvilgiu, arba gyvena kontenpliuodamas atsiradimo ir irimo prigimtį reiškinių atžvilgiu. Arba jame yra įsteigtas atidumas „yra reiškiniai“, toks, kad to pakanka žinojimui ir besitęsiančiam atidumui. Jis gyvena nepriklausomas ir pasaulyje prie nieko neprisiriša. Taip irgi, vienuoliai, vienuolis gyvena kontenpliuodamas reiškinius reiškiniuose surištus su penkiomis sankaupomis prie kurių galima prisirišti.

### Reiškinių kontenpliacija, jautimo pagrindų skyrius

*Dhammānupassanā āyatanapabbaṃ*

Ir vėlgi, vienuoliai, vienuolis gyvena kontenpliuodamas reiškinius reiškiniuose surištus su šešiais jautimo pagrindais. Ir kaipgi vienuolis gyvena kontenpliuodamas reiškinius reiškiniuose surištus su šešiais jautimo pagrindais?

Štai, vienuoliai, vienuolis žino akį, ir žino materiją, jis taip pat žino tą saitą, kuris atsiranda dėl šių dviejų. Ir kaip atsiranda dar neatsiradęs saitas, jis taip pat žino, ir kaip pašalinamas atsiradęs saitas, jis taip pat žino, ir kaip nebeatsiranda pašalintas saitas, jis taip pat žino.

Jis žino ausį, ir žino garsą, jis taip pat žino tą saitą, kuris atsiranda dėl šių dviejų. Ir kaip atsiranda dar neatsiradęs saitas, jis taip pat žino, ir kaip pašalinamas atsiradęs saitas, jis taip pat žino, ir kaip nebeatsiranda pašalintas saitas, jis taip pat žino.

Jis žino nosį, ir žino kvapą, jis taip pat žino tą saitą, kuris atsiranda dėl šių dviejų. Ir kaip atsiranda dar neatsiradęs saitas, jis taip pat žino, ir kaip pašalinamas atsiradęs saitas, jis taip pat žino, ir kaip nebeatsiranda pašalintas saitas, jis taip pat žino.

Jis žino liežuvį, ir žino skonį, jis taip pat žino tą saitą, kuris atsiranda dėl šių dviejų. Ir kaip atsiranda dar neatsiradęs saitas, jis taip pat žino, ir kaip pašalinamas atsiradęs saitas, jis taip pat žino, ir kaip nebeatsiranda pašalintas saitas, jis taip pat žino.

Jis žino kūną, ir žino kūnu juntamą, jis taip pat žino tą saitą, kuris atsiranda dėl šių dviejų. Ir kaip atsiranda dar neatsiradęs saitas, jis taip pat žino, ir kaip pašalinamas atsiradęs saitas, jis taip pat žino, ir kaip nebeatsiranda pašalintas saitas, jis taip pat žino.

Jis žino protą, ir proto objektus, jis taip pat žino tą saitą, kuris atsiranda dėl šių dviejų. Ir kaip atsiranda dar neatsiradęs saitas, jis taip pat žino, ir kaip pašalinamas atsiradęs saitas, jis taip pat žino, ir kaip nebeatsiranda pašalintas saitas, jis taip pat žino.

Taip, jis gyvena kontenpliuodamas reiškinius reiškiniuose viduje, arba gyvena kontenpliuodamas reiškinius reiškiniuose išorėje, arba gyvena kontenpliuodamas reiškinius reiškiniuose viduje ir išorėje. Jis gyvena kontenpliuodamas atsiradimo prigimtį reiškiniuose, arba gyvena kontenpliuodamas irimo prigimtį reiškinių atžvilgiu, arba gyvena kontenpliuodamas atsiradimo ir irimo prigimtį reiškinių atžvilgiu. Arba jame yra įsteigtas atidumas „yra reiškiniai“, toks, kad to pakanka žinojimui ir besitęsiančiam atidumui. Jis gyvena nepriklausomas ir pasaulyje prie nieko neprisiriša. Taip irgi, vienuoliai, vienuolis gyvena kontenpliuodamas reiškinius reiškiniuose surištus su šešiais jautimo pagrindais.

### Reiškinių kontenpliacija, septynių atbudimo veiksnių skyrius

*Dhammānupassanā bojjhaṅgapabbaṃ*

Ir vėlgi, vienuoliai, vienuolis gyvena kontenpliuodamas reiškinius reiškiniuose surištus su septynias atbudimo veiksniais. Ir kaipgi vienuolis gyvena kontenpliuodamas reiškinius reiškiniuose surištus su septynias atbudimo veiksniais? Štai vienuolis viduje esant atidumo atbudimo veiksniui,žino „mano viduje yra atidumo atbudimo veiksnys“, arba viduje nesant atidumo atbudimo veiksniui, žino „mano viduje nėra atidumo atbudimo veiksnio“, ir kaip atsiranda dar neatsiradęs atidumo atbudimo veiksnys, jis taip pat žino, ir kaip atsiradęs atidumo atbudimo veiksnys yra vystomas ir ištobulinamas, jis taip pat žino.

Viduje esant reiškinių tyrinėjimo atbudimo veiksniui, žino „mano viduje yra reiškinių tyrinėjimo atbudimo veiksnys“, arba viduje nesant reiškinių tyrinėjimo atbudimo veiksniui, žino „mano viduje nėra reiškinių tyrinėjimo atbudimo veiksnio“, ir kaip atsiranda dar neatsiradęs reiškinių tyrinėjimo atbudimo veiksnys, jis taip pat žino, ir kaip atsiradęs reiškinių tyrinėjimo atbudimo veiksnys yra vystomas ir ištobulinamas, jis taip pat žino.

Viduje esant veiklumo[^2] atbudimo veiksniui, žino „mano viduje yra veiklumo atbudimo veiksnys“, arba viduje nesant pastangos atbudimo veiksniui, žino „mano viduje nėra veiklumo atbudimo veiksnio“, ir kaip atsiranda dar neatsiradęs veiklumo atbudimo veiksnys, jis taip pat žino, ir kaip atsiradęs veiklumo atbudimo veiksnys yra vystomas ir ištobulinamas, jis taip pat žino.

Viduje esant gėrėjimosi atbudimo veiksniui, žino „mano viduje yra gėrėjimosi atbudimo veiksnys“, arba viduje nesant gėrėjimosi atbudimo veiksniui, žino „mano viduje nėra gėrėjimosi atbudimo veiksnio“, ir kaip atsiranda dar neatsiradęs gėrėjimosi atbudimo veiksnys, jis taip pat žino, ir kaip atsiradęs gėrėjimosi atbudimo veiksnys yra vystomas ir ištobulinamas, jis taip pat žino.

Viduje esant ramybės atbudimo veiksniui, žino „mano viduje yra ramybės atbudimo veiksnys“, arba viduje nesant ramybės atbudimo veiksniui, žino „mano viduje nėra ramybės atbudimo veiksnio“, ir kaip atsiranda dar neatsiradęs ramybės atbudimo veiksnys, jis taip pat žino, ir kaip atsiradęs ramybės atbudimo veiksnys yra vystomas ir ištobulinamas, jis taip pat žino.

Viduje esant susitelkimo atbudimo veiksniui, žino „mano viduje yra susitelkimo atbudimo veiksnys“, arba viduje nesant susitelkimo atbudimo veiksniui, žino „mano viduje nėra susitelkimo atbudimo veiksnio“, ir kaip atsiranda dar neatsiradęs susitelkimo atbudimo veiksnys, jis taip pat žino, ir kaip atsiradęs susitelkimo atbudimo veiksnys yra vystomas ir ištobulinamas, jis taip pat žino.

Viduje esant lygiažiūros[^3] atbudimo veiksniui, žino „mano viduje yra lygiažiūros atbudimo veiksnys“, arba viduje nesant lygiažiūros atbudimo veiksniui, žino „mano viduje nėra lygiažiūros atbudimo veiksnio“, ir kaip atsiranda dar neatsiradęs lygiažiūros atbudimo veiksnys, jis taip pat žino, ir kaip atsiradęs lygiažiūros atbudimo veiksnys yra vystomas ir ištobulinamas, jis taip pat žino.

Taip, jis gyvena kontenpliuodamas reiškinius reiškiniuose viduje, arba gyvena kontenpliuodamas reiškinius reiškiniuose išorėje, arba gyvena kontenpliuodamas reiškinius reiškiniuose viduje ir išorėje. Jis gyvena kontenpliuodamas atsiradimo prigimtį reiškiniuose, arba gyvena kontenpliuodamas irimo prigimtį reiškinių atžvilgiu, arba gyvena kontenpliuodamas atsiradimo ir irimo prigimtį reiškinių atžvilgiu. Arba jame yra įsteigtas atidumas „yra reiškiniai“, toks, kad to pakanka žinojimui ir besitęsiančiam atidumui. Jis gyvena nepriklausomas ir pasaulyje prie nieko neprisiriša. Taip irgi, vienuoliai, vienuolis gyvena kontenpliuodamas reiškinius reiškiniuose surištus su septynias atbudimo veiksniais.

### Reiškinių kontenpliacija, tiesų skyrius

*Dhammānupassanā saccapabbaṃ*

Ir vėlgi, vienuoliai, vienuolis gyvena kontenpliuodamas reiškinius reiškiniuose surištus su keturiomis tauriosiomis tiesomis. Ir kaipgi vienuolis gyvena kontenpliuodamas reiškinius reiškiniuose surištus su keturiomis tauriosiomis tiesomis? Štai vienuolis žino tai, kaip yra iš tikrųjų: „Tai yra kentėjimas“; jis žino tai, kaip yra iš tikrųjų: „Tai yra kentėjimo priežastis“; jis žino tai, kaip yra iš tikrųjų: „Tai yra kentėjimo išnykimas“; jis žino tai, kaip yra iš tikrųjų: „Tai yra kelias, vedantis į kentėjimo išnykimą“.

Taip, jis gyvena kontenpliuodamas reiškinius reiškiniuose viduje, arba gyvena kontenpliuodamas reiškinius reiškiniuose išorėje, arba gyvena kontenpliuodamas reiškinius reiškiniuose viduje ir išorėje. Jis gyvena kontenpliuodamas atsiradimo prigimtį reiškiniuose, arba gyvena kontenpliuodamas irimo prigimtį reiškinių atžvilgiu, arba gyvena kontenpliuodamas atsiradimo ir irimo prigimtį reiškinių atžvilgiu. Arba jame yra įsteigtas atidumas „yra reiškiniai“, toks, kad to pakanka žinojimui ir besitęsiančiam atidumui. Jis gyvena nepriklausomas ir pasaulyje prie nieko neprisiriša. Taip irgi, vienuoliai, vienuolis gyvena kontenpliuodamas reiškinius reiškiniuose surištus su keturiomis tauriosiomis tiesomis.

Bet kas, vienuoliai, kas septynis metus taip vysto šiuos keturis atidumo įsteigimus, gali tikėtis vieno iš šių dviejų vaisių: [arahanto] žinojimo čia ir dabar, arba, vis dar esant prisirišimo prie sankaupų, nebesugrįžtančiojo [būvio].

Palikime ramybėje, vienuoliai, septynis metus. Bet kas, kas šešis metus taip vystytų šiuos keturis atidumo įsteigimus... penkis metus... keturis metus... trys metus... dvejus metus... vienerius metus... Palikime ramybėje, vienuoliai, vienerius metus. Bet kas, kas septynis mėnesius taip vystytų šiuos keturis atidumo įsteigimus, gali tikėtis vieno iš šių dviejų vaisių: [arahanto] žinojimo čia ir dabar arba, vis dar esant prisirišimui prie komponentų, anagamio [būvio].

Palikime ramybėje, vienuoliai, sepnynius mėnesius. Bet kas, kas šešis mėnesius taip vystytų šiuos keturis atidumo įsteigimus... penkis mėnesius... keturis mėnesius... tris mėnesius... dvejus mėnesius... vieną mėnesį... pusę mėnesio... Palikime ramybėje, vienuoliai, pusę mėnesio. Bet kas, kas septynias dienas taip vystytų šiuos keturis atidumo įsteigimus, gali tikėtis vieno iš šių dviejų vaisių: [arahanto] žinojimo čia ir dabar arba, vis dar esant prisirišimui prie komponentų, anagamio [būvio].

Vienuoliai, šis yra tiesioginis kelias į būtybių apsivalymą, liūdesio ir raudojimo įveikimą, skausmo ir nusiminimo išnykimą, žinojimo pasiekimą, Nirvanos patyrimą. Tai yra keturi atidumo įsteigimai. Taip tai buvo pasakyta, dėl šios priežasties tai buvo pasakyta.

Tai pasakė Palaimintasis. Pamaloninti tie vienuoliai džiaugėsi Palaimintojo kalba.

## Satipaṭṭhānasuttaṃ (Keturi atidumo įsteigimai, MN I.i10)

**Evaṃ me sutaṃ –** Taip aš girdėjau: **ekaṃ samayaṃ bhagavā** vieną kartą Palaimintasis **kurūsu viharati** buvo apsistojęs Kurų šalyje **kammāsadhammaṃ nāma kurūnaṃ nigamo.** Kurų kaime pavadinimu Kamasadhama. **Tatra kho bhagavā bhikkhū āmantesi –** Tada gi Palaimintasis kreipėsi į vienuolius: **‘‘bhikkhavo’’ ti.** "Vienuoliai!" **‘‘Bhaddante’’ ti [bhadanteti (sī. syā. pī.)]** “Gerbiamasis,”- **te bhikkhū bhagavato paccassosuṃ.** atsakė tie vienuoliai Palaimintajam. **Bhagavā etadavoca –** Palaimintasis pasakė štai ką:

**Uddeso**  
Teiginys

**‘‘Ekāyano ayaṃ, bhikkhave, maggo** „Vienuoliai, šis yra tiesioginis kelias **sattānaṃ visuddhiyā,** į būtybių apsivalymą, **sokaparidevānaṃ samatikkamāya** liūdesio ir raudojimo įveikimą, **dukkhadomanassānaṃ atthaṅgamāya** skausmo ir nusiminimo išnykimą, **ñāyassa adhigamāya** žinojimo pasiekimą, **nibbānassa sacchikiriyāya,** Nirvanos patyrimą. **yadidaṃ cattāro satipaṭṭhānā.** Tai yra keturi atidumo įsteigimai.

**‘‘Katame cattāro?** Kurie keturi? **Idha, bhikkhave, bhikkhu** Štai, vienuoliai, vienuolis **kāye kāyānupassī viharati ātāpī sampajāno satimā,** gyvena kūno atžvilgiu kontenpliuodamas kūną, būdamas uolus, su aiškiu supratimu, atidus, **vineyya loke abhijjhādomanassaṃ;** be godulio ir nepasitenkinimo pasauliu; **vedanāsu vedanānupassī viharati ātāpī sampajāno satimā,** gyvena jausmų atžvilgiu kontenpliuodamas jausmus, būdamas uolus, su aiškiu supratimu, atidus, **vineyya loke abhijjhādomanassaṃ;** be godulio ir nepasitenkinimo pasauliu; **citte cittānupassī viharati ātāpī sampajāno satimā,** gyvena proto atžvilgiu kontenpliuodamas protą, būdamas uolus, su aiškiu supratimu, atidus, **vineyya loke abhijjhādomanassaṃ;** be godulio ir nepasitenkinimo pasauliu; **dhammesu dhammānupassī viharati ātāpī sampajāno satimā,** gyvena reiškinių atžvilgiu kontenpliuodamas reiškinius, būdamas uolus, su aiškiu supratimu, atidus, **vineyya loke abhijjhādomanassaṃ.** be godulio ir nepasitenkinimo pasauliu.

**Kāyānupassanā ānāpānapabbaṃ**  
Kūno kontenpliacija, atidumo kvėpavimui skyrius

**‘‘Kathañca pana, bhikkhave, bhikkhu** Ir kaipgi, vienuoliai, vienuolis **kāye kāyānupassī viharati?** gyvena kūno atžvilgiu kontenpliuodamas kūną? **Idha, bhikkhave, bhikkhu** Štai, vienuoliai, vienuolis **araññagato vā rukkhamūlagato vā suññāgāragato vā** nuėjęs ar į mišką, ar po medžiu, ar į tuščią patalpą **nisīdati pallaṅkaṃ ābhujitvā** atsisėda sukryžiavęs kojas, **ujuṃ kāyaṃ paṇidhāya** laikydamas kūną tiesiai, **parimukhaṃ satiṃ upaṭṭhapetvā.** įsteigęs atidumą priešais save. **So satova assasati** Jis atidžiai įkvepia, **satova passasati;** atidžiai iškvepia; **dīghaṃ vā assasanto** ilgai įkvėpdamas **‘dīghaṃ assasāmī’ti pajānāti,** jis žino "įkvepiu ilgai", **dīghaṃ vā passasanto** ilgai iškvėpdamas **‘dīghaṃ passasāmī’ti pajānāti;** jis žino “iškvepiu ilgai"; **rassaṃ vā assasanto** trumpai įkvėpdamas **‘rassaṃ assasāmī’ti pajānāti,** jis žino “įkvepiu trumpai", **rassaṃ vā passasanto** trumpai iškvėpdamas **‘rassaṃ passasāmī’ti pajānāti.** jis žino “iškvepiu trumpai"; **‘Sabbakāyappaṭisaṃvedī assasissāmī’ti sikkhati;** jis mokosi "įkvėpsiu patirdamas visą kūną", **‘sabbakāyappaṭisaṃvedī passasissāmī’ti sikkhati;** jis mokosi "iškvėpsiu patirdamas visą kūną"; **‘passambhayaṃ kāyasaṅkhāraṃ assasissāmī’ti sikkhati;** jis mokosi "įkvėpsiu nuramindamas kūno darinius", **‘passambhayaṃ kāyasaṅkhāraṃ passasissāmī’ti sikkhati.** jis mokosi "iškvėpsiu nuramindamas kūno darinius".

**‘‘Seyyathāpi, bhikkhave,** Panašiai, vienuoliai, kaip **dakkho bhamakāro vā bhamakārantevāsī vā** įgudęs sukėjas arba sukėjo padėjėjas **dīghaṃ vā añchanto** traukdamas ilgai **‘dīghaṃ añchāmī’ ti pajānāti,** žino „traukiu ilgai" **rassaṃ vā añchanto** traukdamas trumpai **‘rassaṃ añchāmī’ ti pajānāti** žino „traukiu trumpai“, **evameva kho, bhikkhave, bhikkhu** taip, vienuoliai, ir vienuolis **dīghaṃ vā assasanto** ilgai įkvėpdamas **‘dīghaṃ assasāmī’ti pajānāti,** jis žino “įkvepiu ilgai", **dīghaṃ vā passasanto** ilgai iškvėpdamas **‘dīghaṃ passasāmī’ti pajānāti;** jis žino “iškvepiu ilgai"; **rassaṃ vā assasanto** trumpai įkvėpdamas **‘rassaṃ assasāmī’ti pajānāti,** jis žino “įkvepiu trumpai", **rassaṃ vā passasanto** trumpai iškvėpdamas **‘rassaṃ passasāmī’ti pajānāti.** jis žino “iškvepiu trumpai"; **‘Sabbakāyappaṭisaṃvedī assasissāmī’ti sikkhati;** jis mokosi "įkvėpsiu patirdamas visą kūną", **‘sabbakāyappaṭisaṃvedī passasissāmī’ti sikkhati;** jis mokosi "iškvėpsiu patirdamas visą kūną"; **‘passambhayaṃ kāyasaṅkhāraṃ assasissāmī’ti sikkhati;** jis mokosi "įkvėpsiu nuramindamas kūno darinius", **‘passambhayaṃ kāyasaṅkhāraṃ passasissāmī’ti sikkhati.** jis mokosi "iškvėpsiu nuramindamas kūno darinius". **Iti ajjhattaṃ vā kāye kāyānupassī viharati,** Taip, jis kūno atžvilgiu būna stebintis kūną viduje, **bahiddhā vā kāye kāyānupassī viharati,** arba kūno atžvilgiu būna stebintis kūną išorėje, **ajjhattabahiddhā vā kāye kāyānupassī viharati.** arba kūno atžvilgiu būna stebintis kūną ir viduje, ir išorėje. **Samudayadhammānupassī vā kāyasmiṃ viharati,** Jis stebi atsiradimo prigimtį kūno atžvilgiu, **vayadhammānupassī vā kāyasmiṃ viharati,** arba stebi irimo prigimtį kūno atžvilgiu, **samudayavayadhammānupassī vā kāyasmiṃ viharati.** arba stebi atsiradimo ir irimo prigimtį kūno atžvilgiu **‘Atthi kāyo’ ti vā panassa** Arba “yra kūnas“ jame **sati paccupaṭṭhitā hoti** yra įsteigtas atidumas, **yāvadeva ñāṇamattāya paṭissatimattāya,** toks, kad to pakanka žinojimui ir besitęsiančiam atidumui. **anissito ca viharati,** Jis būna nepriklausomas **na ca kiñci loke upādiyati.** ir pasaulyje prie nieko neprisiriša. **Evampi kho [evampi (sī. syā. pī.)], bhikkhave, bhikkhu** Taip irgi, vienuoliai, vienuolis **kāye kāyānupassī viharati.** gyvena kūno atžvilgiu kontenpliuodamas kūną

**Kāyānupassanā iriyāpathapabbaṃ**  
Kūno kontenpliacija, pozų skyrius

**"Puna caparaṃ, bhikkhave, bhikkhu** Ir vėlgi, vienuoliai, vienuolis **gacchanto vā ‘gacchāmī’ti pajānāti,** eidamas žino "Aš einu", **ṭhito vā ‘ṭhitomhī’ti pajānāti,** stovėdamas žino "Aš stoviu", **nisinno vā ‘nisinnomhī’ti pajānāti,** sėdėdamas žino "Aš sėdžiu" arba **sayāno vā ‘sayānomhī’ti pajānāti.** gulėdamas žino "Aš guliu". **Yathā yathā vā panassa kāyo paṇihito hoti,** Ir kokioje pozoje jo kūnas bebūtų, **tathā tathā naṃ pajānāti.** jis tai žino. **Iti ajjhattaṃ vā kāye kāyānupassī viharati,** Taip, jis kūno atžvilgiu būna stebintis kūną viduje, **bahiddhā vā kāye kāyānupassī viharati,** arba kūno atžvilgiu būna stebintis kūną išorėje, **ajjhattabahiddhā vā kāye kāyānupassī viharati.** arba kūno atžvilgiu būna stebintis kūną ir viduje, ir išorėje. **Samudayadhammānupassī vā kāyasmiṃ viharati,** Jis stebi atsiradimo prigimtį kūno atžvilgiu, **vayadhammānupassī vā kāyasmiṃ viharati,** arba stebi irimo prigimtį kūno atžvilgiu, **samudayavayadhammānupassī vā kāyasmiṃ viharati.** arba stebi atsiradimo ir irimo prigimtį kūno atžvilgiu **‘Atthi kāyo’ ti vā panassa** Arba “yra kūnas“ jame **sati paccupaṭṭhitā hoti** yra įsteigtas atidumas, **yāvadeva ñāṇamattāya paṭissatimattāya,** toks, kad to pakanka žinojimui ir besitęsiančiam atidumui. **anissito ca viharati,** Jis būna nepriklausomas **na ca kiñci loke upādiyati.** ir pasaulyje prie nieko neprisiriša. **Evampi kho bhikkhave, bhikkhu** Taip irgi, vienuoliai, vienuolis **kāye kāyānupassī viharati.** gyvena kūno atžvilgiu kontenpliuodamas kūną.

[^1]: Comy: „Kūnas“ čia minimas du kartus tam, kad apibrėžti ir atskirti objektą ir nuodėm atsijoti tariamą vientisumo reiškinių prigimtį. Dėl to kad nei jausmai, nei sąmonė, nei protiniai reiškiniai nėra kontenpliuojami, bet tik kūnas, šis nurodymas kontenpliuoti kūną tik tame kas vadinama kūnu aiškina apibrėžimą atskyrimu. Kūne kontenpliuojamas ne vienas vienalytis daiktas, o atskiros jo sudedamos dalys, plaukai, kūno plaukeliai ir t.t. Kūne be keturių didžiųjų elementų ir išvestinės iš jų materijos nėra nieko kito... Taip pat, kai kūnas kontenpliuojamas tik kaip kūnas, nėra kontenpliuojama nieko kito. Ką tai reiškia? Šiame laikiname kūne, kuris yra kentėjimas, neturi savasties ir yra negražus, nematomi nei pastovumas, nei malonumas, nei savastis, nei grožis. Kūno kontenpliacija tėra tokių savybių kaip nepastovumas, kentėjimas, nesavastingumas ir negražumas kontenpliacija. Ir dėl to, kad kūnas nėra kontenpliuojamas kaip vienaip ar kitaip surištas su savastimi ar su tuo, kas priklauso savasčiai, dėl to kad kontenpliuojami plaukai, plaukeliai ir t.t., kontenpliacija vyksta kūne, kūne, kuris susideda iš plaukų, plaukelių ir t.t.. 

[^2]: Veiklumas (*viriya*) - aktyvumas, energingumas, pastangų dėjimas.

[^3]: Lygiažiūra (*upekkha*) - ne abejingumo, bet bešališko požiūrio į reiškinius prasme; pirmenybės neteikimas, nenusistatymas prieš nieką.

<a href="../satipatthanasuttam-p2" class="btn btn-primary btn-next">Kitas →</a>
